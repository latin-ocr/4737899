 

Omnes qui Tacitum vel leviter attigerunt, brevitatem senten-
tiis gravem praecipue librorum eiu's propriam esse paene una voce
inter se consentiunt*). Haec insignis proprietas, quam quo quis
altius introspexit, eo magis admiratur, cum multis aliis rebus tum
detractione partium quarundam orationis, inprimis verborum, quae
quidem nullo sensus detrimento desiderari possunt, efficitur.

Haud pauci viri docti in brevitate Tacitea interpretanda et quoad
fieri potest regulis subicienda elaboraverunt; ante omnes Guilelmus
Boetticher, qui in prolegomenis lexici sui p. 73 sq. etiam de
stili Tacitei brevitate scripsit. Sed cum neque initia progressusque
huius proprietatis dicendi, quatenus in Taciti scriptis >inde ab Agri·
cola usque ad finem annalium cerni2possunt, in quaestionem voca-
verit et singula genera eius paucissimis exemplis illustraverit, rem
haudquaquam absolvlt. Similiter Storch in observationibus aliquot ad
grammaticamTaciteam pertinentibus (Memel 1868) et Robertus Schmidt
in programmate Dramburgensi „de ellipsiTacitina“ (1811) nonnulla
quidem ad rem accuratius cognoscendam contulerunt, sed materiam
copiosam exemplis magis adumbraverunt quam exsecuti sunt.

Multo uberius de omissione verbi substantivi, in cuius suppres-
sione brevitatem elocutionis Taciteae vel maxime apparere recte

 

*) Adversantis partes solus M. Hauptius, alioquin subtilissimus generis
dicendi Tacitei existimator, suscepit, qui brevitatem Taciteam rem esse incertam
atque imaginariam asseverat. Cf. Christian Belger, Moriz Haupt als akademi-
soher Lehrer, Brl. 1879 S. 268. At haud scio an id quod ipse scriptori assig-
nat quodque cum poetis ci commune esse dicit, nihil aliud sit nisi eadem illa
brevitas, quam ceteri omnes in scriptore agnoscunt. Nam haec sunt verba
eius: „Des Tacitus Geist hat etwas dem Dichter Verwandtes, und wenn Tacitus
ausser der Geschichtschreibung zu etwas beffihigt war, so war es gewiss zum
tragischen Dichter. Eigentiimlichkeit des Dichters aber ist ea, dass in dem
engeten Raum der Worte soviel Vorstcllungen und Auschauungen als moglich
geweckt werden. Genau so ist es bei Tacitus“. Nonne candem virtutem Sanu-
stius, qui et ipse brevitatem maxime affectavit et cuius Tacitus studiosus fuit,
in catone, illo viro vere Romano et „Romani gener. s disertissim& his verbis
laudat: „multa paucis absolviffl? Cf? etiam Quint. VIII, 81 qui Sallustium
plura paucis complecti ait.

l

