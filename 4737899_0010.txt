2

monuit, Carolus Wetzell disseruit*). Nihilo setius ne is quidem etsi
de natura atque indole sermonis scriptoris pernoscenda optime
meruit, rem ad finem perduxit, quia et ellipsim formarum est et
sunt apud participium perfecti a Tacito multo saepius quam a
prioribus admissam tractare omnino supersedit neque in singulis
omissionis verborum generibus distinguendis rhetoricam artem satis
respexit, sed notas extrinsecus sumptas potius secutus est.

Neque tamen dubium est, quin summus ille artifex eloquentiae,
qui et verborum et iuncturae structuraeque verborum delectum
accuratissimum rebusque enarratis tam mire convenientem habuit,
in hoc quoque instrumento oratorio usurpando non temere egerit,
sed semper fere certis rationibus adductus sit.

Aceuratissime denique Georgius Clemm cum de aliis ‘brevilo—
quentiae Taciteae generibus tum de verborum suppressione disputa-
vit maximeque quaestionem in qua versamur provexit. Solam verbi
substantivi omissionem paene intactam reliquit aliique commentationi
seposuit (p 63), quae quod sciam nunquam in lucem prodiit. ltaque
mihi proposui praecipue hanc, deinde alias quasdam breviloquentiae
formas, quibus elocutioni Cornelianae insignis color additur, retrac-
tare. Qua in re numero locorum quam maximo adscripto, quo usus
dicendi gradusque ac progressus, per quos scriptor singula genera
omis-ionis excoluit, manifestiores exsistant, et eum ordinem, quem
Henricus Plew in programmate 'l'ilsitensi de ellipsi verbi copulativi
esse apud poetas Latinos scripto servavit, secutus primum de
suppressione v. s. apud participium perfecti, deinde de eiusdem
verbi omissione apud nomen, postremo de detractione verborum
oriendi exsistendi agendi dicendi disseram.

*) Cf. iudicium, quod Woelfflin nt Audresen (le dissertatione eius
fecerunt in Bursian, Jahresbericlite 1875 11 p. 759 et Jaliresberielite des pliilnl.
Vereins in Berlin 187⁸ p. 291.

