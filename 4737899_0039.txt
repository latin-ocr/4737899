Vita.

Natus sum, Casparus Stuhl, Kleineibstadti in vico Franconiae
inferioris a. d. VII. Cal. Jan. anno MDCCCLVII «Iohanno Josepho,
Elisabetha parentibus et fidei catholicae addictus: Cum literarum
elementa didicissem, gymnasium vicinum Muennerstadtianum ct
postea Wirceburgense adii. Autumno anni MDCCCLXXVII iu
societatem Academiae Julio-Maximilianae receptus sum. Ibi docu-
erunt me Flasch, Grasberger‚ Jolly, Lexer, Schanz, Urlichs philo-
logi, Unger, Wegele historici, Stumpf philosophus. Tum Monachium
m'e contuli, ubi Bursian, Christ, Halm philologi, Carriere, Prantl
’ philosophi, Giesebrecht historicus me instituerunt. His omnibus
gratiam habeo maximam. Jnde ad sedem literarum Franconicam
reversum institutione atque doctrina virorum illorum denuo me
auctum esse grato animo confiteor. Cum deinde anno MDCCCLXXXI
prius examen publicum subissem, per sequentem annum ut Monachii
studio comparativo linguarum me dedere possem, munere privato
suscipiendo mihi contigit. Verno autem anno octogesimo tertio
huius saeculi collegio gymnasii veteris Castrorum Reginorum ad-
iumento additus sum. Calendis Maiis anni duodenonagesimi gradum
magistri studiorum consec-utus et autumno eius anni Burghusum in
oppidum ad Ivarum fluvium situm traductus sum. Ibi plus novem
annos pueris ordinum mediorum instituendis consumpsi. Initio anni
MDCCCXCVIII ad gymnasium Frisingense ut traducerer, gratia
principis nostri impetravi et tum demum otium exoptatum nactus
sum, per quod mihi licuit, ut doctoris philosophiae gradum adipis·
cerer, operam impendere. Postquam cura mea amplissimo philoso-
phorum ordini probata est, examen rigorosum pridie Non. Mart.
absolvi.

Q&

